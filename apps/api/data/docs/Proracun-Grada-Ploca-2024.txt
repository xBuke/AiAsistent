TITLE: Proračun Grada Ploča 2024
TYPE: budget
DATE: 2024
SOURCE: https://www.ploce.hr/proracun-2024
---




REPUBLIKA HRVATSKA
DUBROVAČKO-NERETVANSKA ŽUPANIJA
GRAD PLOČE

PRORAČUN
GRADA PLOČA
ZA 2024. GODINU
s projekcijama za
2025. i 2026. godinu
VODIČ ZA GRAĐANE

Sadržaj
I DIO – Uvodna riječ
II DIO – Općenito o proračunu i njegovom sadržaju
Što je proračun jedinice lokalne i područne (regionalne) samouprave
Kako, tko i u kojem roku donosi proračun?
Izmjene i dopune proračuna
Godišnji izvještaj o izvršenju proračuna
Što se financira iz proračuna?
Tko su korisnici proračunskih sredstava
Sadržaj proračuna
Načela proračuna
Važna pravila u trošenju proračunskog novca
Osnovne grupe rashoda u proračunu
III DIO – Kratki prikaz proračuna za proračunsku godinu 2024.
i projekcije za 2025. i 2026. godinu
Plan proračuna Grada Ploča za 2024.-2026. (prihodi, primici,
rashodi i izdaci po vrstama)
IV DIO – Izmjene i dopune proračuna Grada Ploča za 2024. godinu
(opći dio proračuna)
Prihodi i primici proračuna (po skupinama)
Rashodi i izdaci proračuna (po skupinama)
V DIO – Programi, projekti i aktivnosti koje se financiraju iz proračuna
(posebni dio proračuna)
Organizacijska shema proračuna (po razdjelima)

3
4
4
4
4
5
5
5
5
6
7
7
8
8
10
10
10
15
15

2

Uvodna riječ
Poštovane sugrađanke i sugrađani,
i ove godine pripremili smo vam "proračun u malom",
jednostavan i kratak vodič kroz najvažniji dokument
Grada Ploča namijenjen građanima koje zanima nešto
više o načinu raspodjele javnog novca.
Proračun Grada Ploča za 2024. godinu s projekcijama
za 2025. i 2026. godinu usvojen je na sjednici
Gradskog vijeća u prosincu 2023. godine i iznosi
rekordnih 13.153.813,00 eura. Planirali smo ga tako da
bude razvojan i ambiciozan, ali i realan i izvediv.
Najveći dio proračuna odlazi u odsjek Prostornog
uređenja i komunalnog gospodarstva, 8,6 milijuna
eura.
Dovršit će se Aglomeracija u Pločama, a radovi će se
prebaciti na Komin i Banju. Planirano je asfaltiranje
velikog broja ulica, a istovremeno će se ukapati nova
optička mreža. Do kraja godine započet ćemo radove
na proširenju centralnog vrtića, ali isto tako i na
izgradnji novog dječjeg igrališta pored crkve.
Osigurali smo sredstva za obnovu fasada
višestambenih zgrada i vrijeme je da obnovimo
Solitere, ali imamo budžet i za obnovu javnih zgrada.
Više od 5000 sadnica će biti posađeno na nove zelene
površine.
Pripremat ćemo dokumentaciju za potpunu obnovu
Jadranovog, nove sportsko-društvene centre u
Rogotinu i Stabilini, dovršiti projektiranje sportske
lučice, kao i nadogradnje komunalne lučice u Pločama.
Uz sve navedeno, uvijek velik naglasak dajemo na
socijalne programe i stavke koje smo kotinuirano
povećavali svih ovih godina.
Nastavljamo raditi savjesno i posvećeno, uz punu
odgovornost prema svakom euru iz gradske blagajne i
prema svakom građaninu i njegovim potrebama.
Hvala na podršci.
Vaš gradonačelnik
Mišo Krstičević

3

Općenito o proračunu
i njegovom sadržaju
Što je proračun jedinice lokalne i područne
(regionalne) samouprave?
Proračun je jedan od temeljnih planskih dokumenata neke županije, grada ili općine, a po
definiciji predstavlja akt kojim se procjenjuju prihodi i primici te utvrđuju rashodi i izdaci za
jednu proračunsku godinu (proračunska godina jednaka je kalendarskoj). Uz plan za narednu
proračunsku godinu, donosi se i projekcija prihoda i primitaka te rashoda i izdataka za naredne
dvije proračunske godine. Nakon donošenja proračun se dostavlja Ministarstvu financija, te
objavljuje na službenim stranicama i u službenom glasniku Grada Ploča.
Procesi planiranja, donošenja i izvršavanja proračuna propisani su Zakonom o proračunu (NN
br. 144/21).

Kako, tko i u kojem roku donosi proračun?
Gradonačelnik utvrđuje prijedlog proračuna za sljedeću i projekcije za naredne dvije godine te
ih do 15. studenog podnosi Gradskom vijeću na raspravu i donošenje. Gradsko vijeće
najkasnije do kraja tekuće godine mora izglasati proračun za sljedeću godinu.
Ukoliko se proračun ne donese u zakonskom roku, slijedi privremeno financiranje (najduže za
prva tri mjeseca proračunske godine). Odluku o tome donosi Gradsko vijeće, a financiranje se
obavlja razmjerno rashodima izvršenim u istom razdoblju prethodne godine, a najviše do ¼
ukupno izvršenih rashoda. U tom se razdoblju financiraju isti programi kao prethodne godine, a
nove se obveze ne smiju preuzimati.
Ukoliko se proračun ne donese ni u razdoblju privremenog financiranja, Vlada RH raspušta
Gradsko vijeće, imenuje povjerenika i raspisuje prijevremene izbore.

Izmjene i dopune proračuna
Zakonom su predviđene i izmjene i dopune proračuna i to u slučajevima ako se tijekom godine
zbog izvanrednih nepredviđenih okolnosti povećaju rashodi i izdaci, odnosno umanje planirani
prihodi i primici. Uravnoteženje proračuna provodi se tijekom proračunske godine i to prema

4

postupku za donošenje proračuna. Izmjenama i dopunama u proračun se uključuje i rezultat
poslovanja iz prethodne proračunske godine (koji može biti pozitivan ili negativan).

Godišnji izvještaj o izvršenju proračuna
Po isteku proračunske godine sastavlja se godišnji izvještaj o izvršenju proračuna. Godišnji
izvještaj o izvršenju proračuna usvaja Gradsko vijeće. Usvojeni godišnji izvještaj o izvršenju
proračuna dostavlja se Ministarstvu financija i Državnom uredu za reviziju i objavljuje se na
službenim stranicama i u službenom glasniku Grada Ploča.

Što se financira iz proračuna?
Iz proračuna se financiranju rashodi za zadovoljavanje potreba stanovništva na području Grada.
Područja financiranja su propisana zakonima a pokrivaju uređenje naselja i stanovanja,
prostorno i urbanističko planiranje, komunalno gospodarstvo, predškolski odgoj, socijalnu skrb,
kulturu, sport, zaštitu okoliša, protupožarnu i civilnu zaštitu i dr.

Tko su korisnici proračunskih sredstava
Novčana sredstva proračuna dodjeljuju se sukladno zakonu i planu proračuna
gradskim ustanovama i trgovačkim društvima, udrugama sporta, kulture, tehničke
kulture, vjerskim zajednicama, političkim strankama i sl. te izvođačima radova i
dobavljačima roba i usluga u svrhu financiranja gore navedenih potreba lokalnog
stanovništva. Za određene namjene sredstva se mogu doznačiti i direktno
građanima (uglavnom pomoći i donacije u svrhu socijalne skrbi).

Sadržaj proračuna
Proračun se sastoji od:

OPĆEG DIJELA
POSEBNOG DIJELA
PLANA RAZVOJNIH PROGRAMA
OBRAZLOŽENJA UZ PRORAČUN

5

U općem dijelu proračuna sažeto su navedeni svi prihodi i primici (po vrstama) kojima će se
financirati rashodi i izdaci proračuna (također navedeni po vrstama) u narednoj proračunskoj
godini.
U posebnom dijelu proračuna prikazuju se samo rashodi, detaljnije od Općeg dijela i to po
razdjelima i glavama, po programima i aktivnostima te po računima računskog plana. Razdjeli u
proračunu uglavnom pokrivaju nadležnosti upravnih odjela Grada, a glave odsjeke unutar
upravnih odjela.
Plan razvojnih programa je sastavni dio proračuna. To je tablica u kojoj se povezuju ciljevi i
prioriteti razvoja Grada (sadržani u dokumentu Strategija razvoja Grada) s programima i
aktivnostima koji su planirani proračunom i projekcijama za naredno trogodišnje razdoblje. U
Planu razvojnih programa navode se kapitalni programi i aktivnosti usmjereni razvoju Grada
kao lokalne zajednice.
Obrazloženje je tekst koji prati proračun, a svrha mu je detaljnije pojasniti numerički dio
proračuna.

Načela proračuna
Proračun Grada izrađuje se u skladu s propisanim proračunskim načelima.
Neka od najvažnijih proračunskih načela su:
Načelo uravnoteženosti – ukupno planirani rashodi i izdaci planiraju se u
visini ukupno planiranih prihoda i primitaka. Prilikom uravnoteženja proračuna
treba voditi računu i o prenesenom rezultatu poslovanja iz prethodne godine.
Ukoliko je on negativan treba ga pokriti iz prihoda tekuće godine, a ukoliko je
pozitivan potrebno je planirati rashode kako će se on utrošit.
Načelo jedne godine – proračun se donosi za jednu godinu i vrijedi za tu
godinu
Načelo obračunske jedinice – proračun se donosi u eurima
Načelo dobrog financijskog upravljanja – prilikom izvršavanja proračuna
potrebno je voditi računa o ekonomičnosti, učinkovitosti i djelotvornosti
Načelo transparentnosti – proračun i projekcije, izmjene i dopune
proračuna, te odluka o privremenom financiranju objavljuju se u službenom
glasilu jedinice lokalne samouprave; polugodišnji i godišnji izvještaj o
izvršenju proračuna, te godišnji financijski izvještaji objavljuju se na
internetskim stranicama jedinice lokalne samouprave.

6

Važna pravila u trošenju
proračunskog novca
Prihodi i primici proračuna mogu se, prema namjeni,
podijeliti u 3 osnovne skupine:
Prihodi od prodaje imovine u vlasništvu Grada (tzv.
kapitalni prihodi) i prihodi od zaduživanja – smiju se trošiti
isključivo za kapitalna ulaganja (investicije)
Namjenski prihodi (prihodi od komunalnog doprinosa,
komunalne naknade, spomeničke rente, prihodi od
legalizacije objekata, kapitalne i tekuće pomoći iz
Državnog i drugih razina proračuna, itd.) – smiju se trošiti
isključivo za zakonom propisane namjene i namjene za
koje ih je jedinica ostvarila (njihova pretežita namjena je
financiranje gradnje i investicijskog održavanja objekata
komunalne infrastrukture i ostalih objekata u vlasništvu
Grada)
Nenamjenski prihodi (najvećim dijelom prihodi od
poreza) – smiju se trošiti za financiranje kapitalnih rashoda
u dijelu gdje nedostaju prikupljeni kapitalni i namjenski
prihodi, kao i za sve ostale tekuće rashode planirane
proračunom (rashode za zaposlene, materijalne rashode,
rashode za javne potrebe i sl.)

Osnovne grupe rashoda u proračunu
Rashode i izdatke proračuna možemo razlikovati kao
Zakonom propisane rashode – rashodi za financiranje predškolskog odgoja, održavanje
objekata i uređaja komunalne infrastrukture, protupožarne zaštite, Crvenog križa, socijalne
skrbi, materijalni rashodi za funkcioniranje stručnih tijela Grada i ustanova kojima je Grad
osnivač, itd.
Fakultativne rashode – svi oni rashodi kojima se osigurava dodatni standard javnih potreba
građana na području lokalne jedinice (financiranje aktivnosti sporta, kulture, udruga,
srednjoškolskog i visokog obrazovanja, itd.)

7

Kratki prikaz proračuna za
proračunsku 2024. godinu i projekcije
za 2025. i 2026. godinu
Plan proračuna Grada Ploča za 2024. godinu
(prihodi, primici, rashodi i izdaci po vrstama)
Jedno od temeljnih načela proračuna je uravnoteženost. Rashodi i izdaci proračuna ograničeni
su ostvarenim prihodima i primicima. Prihodi i primici proračuna te rashodi i izdaci u naredne
tri godine planirani su kako slijedi:

Prihodi i primici

PLAN 2024.

PROJEKCIJA 2025.

PROJEKCIJA 2026.

Prihodi poslovanja

10.901.165

11.895.899

11.883.539

Prihodi od prodaje nefinancijske imovine

2.242.648

2.262.001

2.284.620

10.000

10.200

10.302

13.153.813,00

14.168.100,00

14.178.461,00

PLAN 2024.

PROJEKCIJA 2025.

PROJEKCIJA 2026.

6.656.497

6.769.418

6.837.106

Primici od financijske imovine I zaduživanja
UKUPNO PRIHODI I PRIMICI

Rashodi i izdaci
Rashodi poslovanja

6.464.396
6.588.393
6.654.276
U (redovnim) prihodima proračuna lokalnih jedinica (pa tako i Grada Ploča) najveći udio imaju
Izdaci zaposlovanja,
financijsku imovinu
59.107
60.289
60.892
prihodi
koji činei otplate
87,76%zajmova
ukupnih prihoda
i primitaka.
Rashodi za nabavu nefinancijske imovine

RASHODI
I IZDACI
13.180.000
13.552.274
UUKUPNO
prihodima
poslovanja
najveći udio imaju pomoći
iz inozemstva i 13.618.100
od subjekata unutar
općeg
proračuna, što se prvenstveno odnosi na sredstva iz EU fondova i drugih sličnih izvora
sredstava koji čine 34,23% ukupnih prihoda i primitaka proračuna.

8

U (redovnim) prihodima proračuna lokalnih jedinica (pa tako i Grada Ploča) najveći udio imaju
prihodi poslovanja, koji čine 82,87% ukupnih prihoda i primitaka.
U prihodima najveći udio imaju pomoći iz inozemstva i od subjekata unutar općeg proračuna,
što se prvenstveno odnosi na sredstva iz EU fondova i drugih sličnih izvora sredstava koji čine
30,76% ukupnih prihoda i primitaka proračuna.
Porezi (porez na dohodak, sredstva fiskalnog izravnanja, porez na promet nekretnina te gradski
porezi) čine oko 21,28 % ukupnih planiranih prihoda proračuna.
Prihodi od prodaje nefinancijske imovine ograničeni su na raspoložive resurse imovine Grada
koja se može prodati, ne predstavljaju redovne prihode proračuna i njihova je visina različita od
godine do godine.
Primici od financijske imovine i zaduživanja su novčana sredstva koja se mogu ostvariti
zaduživanjem u poslovnim bankama, izdavanjem obveznica i sl., a mogu se realizirati samo za
namjene financiranja kapitalnih projekata (investicije). Kao i prihodi od prodaje nefinancijske
imovine, primici nisu redovni prihodi proračuna.
U rashodima proračuna najveći udio imaju rashodi poslovanja koji čine 50,50% ukupnih
rashoda. Rashodi poslovanja odnose se na rashode za zaposlene u Upravi Grada i gradskim
ustanovama, materijalne i financijske rashode, subvencije, naknade građanima i kućanstvima te
ostale rashode.
49,05% proračuna odnosi se na rashode za nabavu nefinancijske imovine (investicijska
ulaganja).
Izdaci proračuna su isplate iz proračuna za potrebe otplate glavnica novčanih kredita.

9

Plan proračuna za 2024.
godinu (opći dio proračuna)
Prihodi i primici proračuna (po skupinama)
Proračun Grada Ploča za 2024. godinu planiran je u visini od 13.153.813 eura. Za razliku od
prethodnih godina, počevši od 2019. godine, proračun Grada sadrži i sve prihode koje ostvare
gradske ustanove (proračunski korisnici) po osnovu svojih vlastitih prihoda a nalaze se na
računima ustanova (sufinanciranje roditelja, građana, prodaja proizvoda i usluga i sl.)
U strukturi planiranih prihoda i primitaka najveći udio imaju prihodi od poreza.

Prihodi od poreza

2.799.467,00

Pomoći iz inozemstva i od subjekata unutar općeg proračuna

4.045.997,00

Prihodi od imovine
Prihodi od upravnih i administrativnih pristojbi, pristojbi po posebnim
propisima i naknada

301.598,54
3.649.849,00

Prihodi od prodaje proizvoda i robe te pruženih usluga i prihodi od donacija

97.253,46

Kazne, upravne mjere i ostali prihodi

7.000,00

Prihodi od prodaje neproizvedene dugotrajne imovine
Prihodi od prodaje proizvedene dugotrajne imovine
Primici od zaduživanja

2.188.063,00
54.585,00
10.000

Prihodi od poreza planirani su u visini 2.799.467 eura i čine 21,28% ukupno planiranog proračuna. Sredstva se ostvaruju od poreza i prireza na dohodak (glavnina poreznih prihoda), poreza
na promet nekretnina i gradskih poreza (porez na potrošnju i porez na korištenje javnih površina), sredstva fiskalnog izravnanja također se klasificiraju kao porezni prihodi. Namjena korištenja ovih prihoda nije propisana.

10

Pomoći iz inozemstva i od subjekata unutar općeg proračuna planirane su u iznosu 4.045.997
eura i čine ukupno 30,76% ukupno planiranog proračuna. To su prihodi iz sredstava Europske
unije, prihodi iz Državnog proračuna RH (razna ministarstva, Hrvatski za zavod za zapošljavanje,
Hrvatskih zavod za zdravstveno osiguranje, Fond za zaštitu okoliša, itd.) te prihodi iz ostalih
izvora (ŽUC, Hrvatske vode, itd.). Navedeni prihodi su namjenski te kao takvi se i moraju utrošiti.
Značajan iznos u okviru navedenih prihoda zauzimaju i sredstva fiskalnog izravnanja koja se
doznačuju iz državnog proračuna u vidu tekućih pomoći, a radi se o nenamjenskim sredstvima.
Prihodi od imovine Grada, planirani u iznosu od 301.598,54 eura, su prihodi koje Grad ostvari
temeljem imovine u svom vlasništvu i to kroz naknade za zakup (zemljišta, poslovnog prostora,
stanova u vlasništvu Grada), spomeničku rentu, naknade za koncesije, prihodi od udjela u
dobiti. Prihodi se moraju trošiti namjenski, na imovini temeljem koje su i ubrani.
Prihodi od pristojbi, naknada i ostali prihodi po posebnim propisima planiraju se u visini od
3.649.849,00 eura, a ostvaruju se od upravnih i administrativnih pristojbi, prihoda po posebnim
propisima te prihoda od komunalnih doprinosa i naknada. Namjena ovih sredstava je zakonski
propisana a koristi se za izgradnju i uređenje komunalne infrastrukture, financiranja troška
javne rasvjete, uređenje zelenih površina i sl.).
Grad Ploče dio prihoda u 2024. godini planira ostvariti i prodajom svoje imovine. Navedeni
prihodi se prvenstveno planiraju ostvariti prodajom zemljišta na području Poslovne zone s
ciljem poticanja novih investicija u svrhu daljnjeg gospodarskog razvoja grada. Predviđa se da
će se tijekom 2024. godine iz tog izvora ostvariti prihoda od prodaje nefinancijske imovine u
iznosu od 2.188.063,00 eura. Svi proračunski prihodi ostvareni prodajom imovine moraju se
utrošiti za kapitalna ulaganja u objekte i infrastrukturu na svom području.
U 2024. godini planirani su primici od zaduživanja u iznosu od 10.000,00 eura.

11

Rashodi i izdaci proračuna (po skupinama)
Sukladno visini planiranih prihoda i primitaka u proračunu Grada Ploča planiraju se i rashodi i
izdaci u iznosu od 13.180.000,00 eura.

Rashodi za zaposlene

2.164.795,00

Materijalni rashodi

2.099.756,00

Financijski rashodi

14.175,00

Subvencije

57.000,00

Naknade građanima i kućanstvima na temelju osiguranja i druge naknade

235.130,00

Ostali rashodi
Rashodi za nabavu neproizvedene dugotrajne imovine
Rashodi za nabavu proizvedene dugotrajne imovine
Rashodi za dodatna ulaganja na nefinancijskoj imovini
Izdaci za otplatu glavnice primljenih kredita i zajmova

2.085.641,00
1.000,00
6.148.721,00
314.675,00
59.107

Rashodi za zaposlene planirani u proračunu u visini od 2.164.795,00 eura, odnose se na
rashode bruto plaća i doprinosa na plaće za zaposlene u gradskoj upravi koji su u redovnom
radnom odnosu, kao i one koji su zaposleni na određeno vrijeme s ciljem realizacije pojedinih
projekata. Ukupan trošak plaća djelatnika u značajnom iznosu se sufinancira sredstvima iz EU
fondova. Značajan dio iznosa odnosi se i na bruto plaće zaposlenih u gradskim ustanovama:
Dječji vrtić, Narodna knjižnica, POU i Javna vatrogasna postrojba.
Materijalni rashodi, koji se planiraju u ukupnoj visini od 2.099.756,00 eura, prvenstveno se
odnose na tekuće i investicijsko održavanje komunalne infrastrukture na području grada. Od
ostalih izdataka tu su između ostalog rashodi za materijal i energiju (uredski materijal, troškovi
energije – struja, voda, plin, sitni inventar, itd.), rashodi za usluge (telefona i pošte, komunalnih
usluga, usluga promidžbe i informiranja, računalnih usluga, itd.) te ostale materijalne rashode
(premije osiguranja, članarine, pristojbe i naknade i dr.).

12

Financijski rashodi (planirani u visini od 14.175,00 eura) su rashodi za bankarske naknade i
usluge platnog prometa.
Subvencije su sredstva koja se planiraju doznačavati obrtnicima, trgovačkim društvima i poljoprivrednicima za sufinanciranje poslovanja. Planiraju se u iznosu od 57.000,00 eura.
Naknade građanima i kućanstvima na temelju osiguranja i druge naknade realiziraju se
najvećim dijelom za potrebe socijalne skrbi (pomoći građanima za troškove stanovanja, troškove ogrijeva, jednokratne pomoći, pomoć za novorođenče i sl.), a u proračunu se planiraju u
iznosu od 235.130,00 eura.
Ostale rashode (planirane u visini od 2.085.641,00 eura) čine tekuće donacije (uglavnom
pokrivaju područje društvenih djelatnosti – udruge sporta, kulture, tehničke kulture, vjerske
zajednice, političke stranke, protupožarnu zaštitu, itd.) i kapitalne donacije Izvoru Ploče d.o.o. za
razvoj vodoopskrbne infrastrukture.
Rashodi za nabavu nefinancijske imovine planiraju se u visini od 6.148.721,00 eura, a odnose
se na troškove za kapitalna ulaganja (investicije u objekte, komunalnu infrastrukturu, nabavu
opreme, kupnju zemljišta i sl.).
Rashodi za dodatna ulaganja na nefinancijskoj imovini planirani su u iznosu od 314.675,00 eura.
Izdaci za otplatu glavnice primljenih kredita i zajmova planiraju se u visini od 59.107,00 eura, a
odnose se na trošak otplate glavnice primljenog kredita od Hrvatske banke za obnovu i razvoj.
Navedena sredstva se koriste za realizaciju projekta energetske obnove javne rasvjete.

13

Rashodi prema funkcijskoj klasifikaciji
Opće javne usluge

1.088.044,00

Javni red i sigurnost

661.020,00

Ekonomski poslovi

839.142,00

Zaštita okoliša

287.700,00

Usluge unapređenja stanovanja i zajednice
Zdravstvo
Rekreacija, kultura i religija
Obrazovanje
Socijalna zaštita

4.566.155,00
18.000,00
2.841.195,00
2.575.407,00
244.230,00

14

Programi, projekti i aktivnosti
koje se financiraju iz proračuna
(posebni dio proračuna)
Organizacijska shema proračuna (po razdjelima)
Rashodi i izdaci proračuna su u posebnom dijelu proračuna raspoređeni unutar 7 glava. U
svakom su razdjelu navedeni programi. Program je skup neovisnih, usko povezanih aktivnosti i
projekata usmjerenih ispunjenju zajedničkog cilja. Razdjeli uglavnom pokrivaju nadležnost
upravnih odjela a glave odsjeke unutar razdjela.

Gradsko vijeće i gradonačelnik

131.819,00

Mjesna samouprava

23.765,00

Pododsjek za opće i pravne poslove

661.020,00

Pododsjek ured gradonačelnika

181.700,00

Pododsjek za gospodarstvo i društvene djelatnosti
Pododsjek za proračun i financije
Pododsjek za prostorno uređenje i komunalni sustav

2.527.938,00
964.867,00
8.647.065,00

15

Predstavničko i izvršno tijelo / Gradsko vijeće
i gradonačelnik
Ukupno planirana sredstva u ovom razdjelu iznose 131.819,00 eura.
Kroz programe i aktivnosti unutar ovoga razdjela realizirati će se rashodi za redovan rad
izvršnih i zakonodavnih tijela (54.612,00 eura), financiranje rada političkih stranaka i nezavisnih
lista (8.100,00 eura), povrat zajma HABOR-a (49.107,00 eura), povrat primljenog zajma od
državnog proračuna (10.000,00 eura) te digitalizaciju poslovanja gradske uprave (10.000,00
eura).
Rashodi za redovan rad

54.612,00

Financiranje rada političkih stranaka i nezavisnih lista

8.100,00

Povrat zajma HBOR

49.107,00

Povrat primljenog zajma od državnog proračuna

10.000,00

Digitalizacija poslovanja gradske uprave

10.000,00

Mjesna samouprava / Mjesni odbori
Ukupno planirana sredstva u ovom razdjelu iznose 131.819,00 eura.
Kroz programe i aktivnosti unutar ovoga razdjela realizirati će se rashodi za redovan rad
izvršnih i zakonodavnih tijela (54.612,00 eura), financiranje rada političkih stranaka i nezavisnih
lista (8.100,00 eura), povrat zajma HABOR-a (49.107,00 eura), povrat primljenog zajma od
državnog proračuna (10.000,00 eura) te digitalizaciju poslovanja gradske uprave (10.000,00
eura).

Pododsjek za opće i pravne poslove
Ukupno planirana sredstva u ovom razdjelu iznose 661.020,00 eura. Aktivnosti se provode kroz
3 programa.

Redovna djelatnost JVP do minimalnog standarda

293.620,00

Redovna djelatnost JVP iznad minimalnog standarda

343.400,00

Civilna zaštita

4.000,00

Vatrogasna zajednica Grada Ploča

20.000,00

16

Program Civilna zaštita planiran je u iznosu od 4.000,00 eura.
Program Vatrogasna zajednica Grada Ploča planiran je u iznosu od 20.000,00 eura.
Za redovnu djelatnost Javne vatrogasne postrojbe Ploče predviđena su sredstva u iznosu od
637.020,00 eura od čega program Financiranje decentraliziranih funkcija Javne vatrogasne
postrojbe iznosi 293.620,00 eura (sredstva se doznačuju iz državne riznice), a program
Financiranje Javne vatrogasne postrojbe iznad mimimalnog standarda iznosi 343.400,00 eura
(izvor financiranja proračun Grada Ploča).

Pododsjek ured gradonačelnika
Ukupno planirana sredstva ovog razdjela iznose 181.700,00 eura, a aktivnosti ovog razdjela
provode se kroz 5 programa.

Proslava Dana Grada, državnih praznika i spomendana
Mjesni odbori

66.700,00
0,00

Sufinanciranje informativnih medija

65.000,00

Razvojna agencija Grada Ploča

20.000,00

Autobusni kolodvor d.o.o.

30.000,00

Program Proslava Dana Grada Ploča i državnih praznika planiran je u iznosu od 66.700,00
eura.
Program Sufinanciranje informativnih medija, u sklopu kojeg su planirana sredstva za Radio
postaju Ploče te financiranje programa sadržaja elektroničkih medija, planiran je u iznosu od
65.000,00 eura.
Program Razvojna agencija Grada Ploča (Plora d.o.o.) planiran je u iznosu od 20.000,00 eura,
dok je program Autobusni kolodvor d.o.o. planiran u iznosu od 30.000,00 eura

17

Pododsjek za proračun i financije
U okviru ovog razdjela planirana su sredstva u iznosu od 964.867,00 eura i aktivnosti ovog
razdjela provode se kroz 2 programa.
Rashodi za redovnu djelatnost

947.867,00

Nabavka opreme

17.000,00

Program Rashodi za redovnu djelatnost Gradskih službi unutar kojeg su plaće za zaposlene u
gradskoj upravi i plaće za zaposlene u programu javnih radova, te ostali materijalni i rashodi za
usluge planirani su u iznosu od 947.867,00 eura.
Program Nabavka opreme unutar kojeg je aktivnost Nabavka uredske i informatičke opreme,
za potrebe Gradskih službi planiran je u iznosu od 17.000,00 eura.

Pododsjek za gospodarstvo i
društvene djelatnosti
Ukupni planirani rashodi ovog razdjela iznose 2.527.938,00 eura i aktivnosti ovog razdjela
provode se kroz 6 programa, i 3 proračunska korisnika.
Program Odgoj i obrazovanje planiran je u iznosu od 34.300,00 eura.
Program Javne potrebe u kulturi planiran je u iznosu od 129.200,00 eura.
Program Javnih i ostalih potrebe u športu planiran je u iznosu od 460.000,00 eura.
Program Javne potrebe u socijalnoj skrbi planiran je u iznosu od 264.180,00 eura, veći dio ovih
sredstava biti će osiguran iz EU fondova i drugih nacionalnih izvora sredstava.
Preostali iznos sredstava planiran je za potrebe podizanja razine socijalne zaštite i kvalitete
života kod dijela građana koja ostvaruju prava na sredstva iz ovog programa.
Program Zdravstvo planiran je u iznosu od 18.000,00 eura.
Program Gospodarstvo, poljoprivreda i malo poduzetništvo planiran je u iznosu od 96.922,00
eura.
Proračunski korisnici (Pučko otvoreno učilište, Dječji vrtić i Narodna knjižnica ) planirani su u
ukupnom iznosu od 1.447.736,00 eura.

18

Pododsjek za prostorno uređenje i
komunalni sustav
Ukupno planirani rashodi ovog razdjela iznose 8.647.065,00 eura. Aktivnosti ovog razdjela
provode se kroz program Održavanja komunalne infrastrukture sa planiranim iznosom od
758.912,00 eura, program Gradnje objekata i uređaja komunalne infrastrukture sa planiranim
iznosom od 7.556.753,00 eura te program Ostale komunalne djelatnosti sa planiranim iznosom
od 331.400,00 eura.

Javna rasvjeta

87.200,00

Nerazvrstane ceste

77.000,00

Javne površine

650.712,00

Ostale komunalne djelatnosti

275.400,00

Poduzetnička zona „Vranjak“

56.000,00

Izgradnja javnih površina
Izgradnja nerazvrstanih cesta

2.785.768,00
678.856,00

Izgradnja javne rasvjete

47.290,00

Izgradnja objekata i uređaja vodoopskrbe

984.147,00

Izgradnja objekata i uređaja odvodnje

20.000,00

Izrada projektne i prostorno planske dokumentacije

972.786,00

Zaštita i uređenje okoliša

253.000,00

Izgradnja, obnova i kupnja objekata

1.636.816,00

Manji komunalni zahvati na području grada Ploča

108.090,00

Donacije za izgradnju i održavanje sakralnih objekata

14.000,00

19

Kroz program Održavanja komunalne infrastrukture provode se aktivnosti održavanja javne
rasvjete, održavanja nerazvrstanih prometnica, održavanja zelenih javnih površina, održavanje
nogostupa, održavanje spomenika i spomen obilježja i sl.
Kroz program Gradnje objekata i uređaja komunalne infrastrukture planirana su sredstva za
izgradnju novih objekata komunalne infrastrukture, a dio njih ostvariti će se uz pomoć sredstava
odobrenih za financiranje iz EU fondova.
Sredstva planirana ovim razdjelom omogućavaju ostvarivanje ciljeva razboritog, razmjernog i
održivog ulaganju u komunalnu infrastrukturu na područjima svih mjesnih odbora Grada Ploča.

20

REPUBLIKA HRVATSKA
DUBROVAČKO-NERETVANSKA ŽUPANIJA
GRAD PLOČE

Grad Ploče
Trg kralja Tomislava 23,
20 340 Ploče
+385(0)20 679 501 / www.ploce.hr

