TITLE: Obrazloženje proračuna Grada Ploča
TYPE: budget_explanation
DATE: 2024
SOURCE: https://www.ploce.hr
---


Temeljem Pravilnika o polugodišnjem i godišnjem izvještaju o izvršenju proračuna i financijskog plana (NN 85/2023 24.7.2023) 

GRAD PLOČE donosi

OBRAZLOŽENJE GODIŠNJEG IZVJEŠTAJA O IZVRŠENJU PRORAČUNA 

Prema gore navedenom Pravilniku o polugodišnjem i godišnjem izvršenju proračuna i financijskog plana Obrazloženje godišnjeg izvještaja o izvršenju proračuna se sastoji od obrazloženja općeg i posebnog dijela izvještaja i izvršenju proračuna.
Obrazloženje općeg dijela sastoji se od ostvarenja prihoda i rashoda, primitaka i izdataka u izvještajnom razdoblju te prikaz ostvarenog manjka odnosno viška proračuna u izvještajnom razdoblju.
Obrazloženje posebnog dijela izvještaja o izvršenju proračuna za izvještajnu godinu temelji se na obrazloženju proračuna i financijskih planova proračunskih korisnika 

Posebni izvještaji u godišnjem izvještaju o izvršenju proračuna su:
* Izvještaj o korištenju proračunske zalihe
* Izvještaj o zaduživanju na domaćem i stranom tržištu novca i kapitala
* Izvještaj o danim jamstvima i plaćanjima po protestnim jamstvima 
* Izvještaj o korištenju sredstava Fondova EU
* Izvještaj o danim zajmovima i potraživanjima po danim zajmovima 
* Izvještaj o stanju potraživanja i dospjelih obveza te o stanju potencijalnih obveza po osnovi sudskih sporova





IZVRŠENJE PRIHODA, RASHODA, PRIMITAKA I IZDATAKA
1. PRIHODI
Prihodi proračuna Grada Ploča u izvještajnom razdoblju ostvareni su u ukupnom iznosu od 9 534 842,71 eura što čini ukupnu realizaciju od 84,45% u odnosu na planirano. U ukupnu realizaciju prihoda uključeni su i prihodi proračunskih korisnika kako slijedi: Narodna knjižnica Ploče 17 582,54eura, Pučko otvoreno učilište 16 790,31 eura, Dječji vrtić Ploče 9 834,46 eura te Javna vatrogasna postrojba 43 892,68 eura. Izvršenje ukupnih prihoda u izvještajnom razdoblju bilježi rast od 121,48% u odnosu na isto izvještajno razdoblje 2023. godine. 
Ukupan prihod od poreza ostvaren je u iznosu od 3.521.628,60 eura što predstavlja 97,14% planiranog. Prihodi Pomoći iz inozemstva i od subjekata unutar općeg  proračuna ostvareni su u iznosu od 2.273.630,51 eura što predstavlja realizaciju planiranog od 78,96 %. Prihodi od imovine realizirani su u iznosu od 117.782,20 eura što predstavlja 47,77% realizacije od planiranog. Prihodi od prodaje proizvoda i robe te pruženih usluga i prihodi od donacija ostvareni su u iznosu od 101.776,23 eura što predstavlja 104,87% realizacije od planiranog. Kazne, upravne mjere i ostali prihodi ostvareni su u iznosu 14.810,20. Prihodi od prodaje ne proizvedene dugotrajne imovine ostvareni su u nešto manjem iznosu nego je planirano točnije ostvareno je 1 413 783,97 eura od ukupno planiranih 1 700 000,00 eura. Prihod od prodaje proizvedene dugotrajne imovine ostvaren je u iznosu od 16 703,32 eura što predstavlja izvršenje od 54,61%

U 2023.godini po godišnjim poreznim prijavama za prošlu godinu, poreznim obveznicima izvršen je povrat poreza na dohodak u ukupnom iznosu od 774 638,88 eura, koji se u strukturi poreza i prireza na dohodak prikazuje s negativnim predznakom. 

2. RASHODI
Ukupni konsolidirani rashodi proračuna Grada Ploča za 2024. godinu ostvareni su u iznosu 7 098 873,84 eura što predstavlja izvršenje od 99,88% planiranog. 
Na Grad Ploče se odnosi 7 028 468,57 eura (zajedno s 367),  Pučko otvoreno učilište 143 532,99 eura, Javnu vatrogasnu postrojbu 700 859,00 eura, Dječji vrtić Ploče 1 448 712,81 eura i Narodnu knjižnicu Ploče 97 976,78 eura. Rashodi kod gotovo svih proračunskih korisnika su 
Skupina 31-Rashodi za zaposlene ostvareni su u iznosu 2 932 954,99 eura (indeks 137,34%) u odnosu na isto izvještajno razdoblje prošle godine, što se objašnjava činjenicom da su se kod PK Dječji vrtić Ploče plaće usklađivale sukladno odredbama države. 
Skupina 32- Materijalni rashodi ostvareni su u iznosu 2 592 039,95 eura što je nešto veći iznos od planiranog za 2024 godinu (indeks 104,82%) i predstavlja povećanje od 29,32% u odnosu na isto razdoblje prošle godine (indeks 129,32%). Ovi rashodi uključuju naknade troškova zaposlenima (službena putovanja, naknade za prijevoz), uredski materijal, energija, materijali i dijelovi za tekuće i investicijsko održavanje i ostali troškovi.
Skupina 37-Naknade građanima i kućanstvima na temelju osiguranja i drugih naknada ostvareni su u iznosu 238 307,99 eura što predstavlja blago povećanje u odnosu na isto izvještajno razdoblje prošle godine (indeks 106,45%).
Skupina 38- Ostali rashodi ostvareni su u iznosu 1 299 606,30 eura što predstavlja realizaciju od 95,52% od planiranog i nešto manju realizaciju za isto izvještajno razdoblje prošle godine (indeks 92,23%).
Skupina 42-Rashodi za nabavu proizvedene dugotrajne imovine realizirani su u ukupnom iznosu 2 298 251,52 eura što je nešto više od planiranog za izvještajnu godinu (indeks 102,95%) odnosno povećanje  za 8,10% u odnosu na isto izvještajno razdoblje prošle godine.
Skupina 45-Rashodi za dodatna ulaganja na građevinskim objektima ostvareni su u iznosu od 240 462,68 eura što je nešto više u odnosu na 206 558,04 eura planiranih. 

Obrazloženje izvršenja rashoda prema Organizacijskoj klasifikaciji za razdoblje 1.12.024-31.12.2024:
* Razdjel 100- Gradsko vijeće i gradonačelnik
Izvršenje razdjela Gradsko vijeće i gradonačelnik je u iznosu od 187 784,40 eura od ukupno planiranih 195 774,00 eura što čini ukupnu realizaciju od 95,92%.
* Razdjel 101- Služba za opće poslove 
Izvršenje razdjela Služba za opće poslove je u iznosu 4 028 444,53 eura od ukupno planiranih 4 243 886,82 eura što predstavlja realizaciju od 94,92%. U sklopu ovog razdjela  razlikujemo Odsjek za opće i pravne poslove koji je dosegao 89,30% od ukupno planiranog iznosa, Odsjek ured gradonačelnika čija je realizacija nešto veća od ukupno planiranog (indeks 105,22%), Odsjek za društvene djelatnosti čija je ukupna realizacija 2 955 714,30 eura što predstavlja 98,17% od ukupno planiranog iznosa te Odsjek za imovinu koji je realizirao rashode u iznosu od 4 755,84 eura od ukupno planiranih 21 000,00eura. Izvršenje ovih rashoda bit će detaljnije objašnjeni unutar posebnog izvješća o izvršenju programa javnih potreba u kulturi, sportu i socijali koji su sastavni dio godišnjeg izvršenja proračuna. 
* Razdjel 102-Upravni odjel za gospodarski razvoj
Izvršenje razdjela Upravnog odjela za gospodarski razvoj predstavlja iznos od 5 470 135,59 eura što je realizacija od 108,34% od planiranog. Unutar Upravnog odjela za gospodarski razvoj razlikujemo Odsjek za financije, proračun i naplatu potraživanja koji je realizirao 1 711 998,04 eura rashoda (indeks 114,52%) te Odsjek za prostorno uređenje i komunalno gospodarstvo sa svojom realizacijom od 3 753 827,97 eura (indeks 106,06%).

3. OSTVARENI MANJAK ODNOSNO VIŠAK PRORAČUNA JEDINICE LOKALNE I PODRUČNE (REGIONALNE) SAMOUPRAVE U IZVJEŠTAJNOM RAZDOBLJU
Prema podacima izvještaja predanih putem RKPFI sustava Grada i njegovih PK konsolidirani manjak za proračunsku 2024.godinu iznosi 151 521,81 eura, dok ukupni akumulirani manjak iznosi 1 882 693,88 eura.


4.POSEBNI IZVJEŠTAJI U GODIŠNJEM IZVJEŠTAJU O IZVRŠENJU PRORAČUNA
* IZVJEŠTAJ O KORIŠTENJU PRORAČUNSKE ZALIHE
Grad Ploče u izvještajnoj proračunskoj 2024.godini nije koristilo sredstva proračunske zalihe.
* IZVJEŠTAJ O ZADUŽIVANJU NA DOMAĆEM I STRANOM TRŽIŠTU NOVCA I KAPITALA
Grad Ploče je na dan 28.7.2020.godine sklopio ESIF kredit za javnu rasvjetu sa Hrvatskom 
bankom za obnovu i razvitak (HBOR) za realizaciju projekta "Energetska obnova putem 
učinkovitosti sustava javne rasvjete Grada Ploča" te su naknadno sklopljena tri dodatka 
ugovoru o kreditu kojim su se regulirala produljenja rokova korištenja kredita kao i njegov 
način korištenja te rokovi i način otplate kredita. Na temelju toga, do kraja izvještajnog 
razdoblja 1.1.2024-31.12.2024. isplaćeno je 48 776,48 eura na ime otplate kredita.
* IZVJEŠTAJ O DANIM JAMSTVIMA I PLAĆANJIMA PO PROTESTNIM JAMSTVIMA 
16. svibnja 2024.godine Ministarstvo financija Republike Hrvatske dalo je suglasnost Gradu 
Pločama za davanje jamstva Hrvatskoj poštanskoj banci d.d. Zagreb za kreditne obveze 
trgovačkog društva Izvor Ploče d.o.o. u iznosu jamstva 2 350 000,00eura. Sredstva kredita će 
se koristiti sufinanciranje projekta "Razvoj vodno komunalne infrastrukture aglomeracije 
Ploče".
* IZVJEŠTAJ O KORIŠTENJU SREDSTAVA FONDOVA EUROPSKE UNIJE
Za projekt "Uređenje poučno rekreativnih staza na poluotoku Mali Milosavac u Pločama" uplaćeno je ukupno 88.865,22 eura. Sredstva su doznačena u 2024.g. za troškove koji su nastali i plaćeni tijekom 2022.g. i 2023.g. za izvođenje građevinskih radova i dobavu opreme za poučno rekreativnu stazu.
Za projekt "Rekonstrukcija športsko-rekreacijske zone Komin - postojeće zgrade NK Gusar, sportskih terena i pratećih sadržaja" doznačeno je po 1. zahtjevu za isplatu 114.661,42 eura. Sredstva su utrošena za građevinske radove te uslugu nadzora tijekom 2023. i 2024.g.
Za projekt "Promicanje održivog razvoja prirodne baštine doline Neretve" doznačeno je 54.087,11 eura na temelju pozitivno rješenog prigovora podnesenog od strane Grada Ploča na Odluku o utvrđenoj nepravilnosti donesenu od strane SAFU 15. listopada 2019.g..
Za projekt "Energetska obnova vatrogasnog doma na adresi Primorska cesta 2, Ploče" doznačeno je 5.477,79 eura. Sredstva su doznačena za troškove nastale tijekom 2023. godine za izradu glavnog projekta energetske obnove zgrade sa pripadajućim mapama i troškovnikom radova i opreme, u iznosu od 4.283,28 eura te trošak upravljanja projektom u 2024.g. u iznosu od 1.194,51 eura.
Za projekt "Rekreativna zona Banja - izgradnja sportskog igrališta i uređenje okoliša" doznačeno je 35.909,70 eura. Sredstva su uplaćena za troškove nastale i plaćene tijekom 2023. i 2024. godine za izvedene građevinske radove.
Kroz projekt ECO & BLUE STEM doznačeno je 571,48 eura. Sredstva su utrošena za plaće i službeno putovanje projektnog tima tijekom 2024. godine.
Za projekt "Grad Ploče - za bezbrižnu starost" uplaćen je predujam u iznosu od 143.000,00 eura.
Tijekom 2024. godine utrošena su sredstva u iznosu od 74.184,78 eura. Za troškove zaposlenih iznos od 64.895,03 eura te za materijalne rashode (naknade za prijevoz, uredski materijal, usluge promidžbe i ostale usluge - usluga nabave paketa kućanskih i osnovnih higijenskih potrepština) iznos od 9.289,75 eura.
* IZVJEŠTAJ O DANIM ZAJMOVIMA I POTRAŽIVANJIMA PO DANIM ZAJMOVIMA
Grad Ploče u 2024. godini nije imao danih zajmova a shodno tome niti potraživanja po danim zajmovima.
* IZVJEŠTAJ O STANJU POTRAŽIVANJA I DOSPJELIH OBVEZA 
Prema predanim financijskim izvještajima Grada Ploča i njegovih proračunskih korisnika ukupne obveze na dan 31.12.2024 godine iznose 2 289 170,97eura, a dospjele obveze iznose 1 675 371,35 eura. Ukupni iznos potraživanja za prihode poslovanja je u visini 2 427 248,50 eura
* IZVJEŠTAJ O STANJU POTENCIJALNIH OBVEZA PO OSNOVI SUDSKIH SPOROVA
             
             NAZIV
                  
                     OPIS
   PROCIJENJENI IZNOS




Jagoda Stipić vs Grad Ploče
Naknada oduzete imovine, predmet se vodi pod klasom: UP/I-944-07/96-01/13 pred Uredom državne uprave u Splitsko dalmatinskoj županiji, Ispostava Makarska. U tijeku je žalbeni postupak, jer je Grad Ploče izjavio žalbu 8. travnja 2019. Ročište nije zakazano.



2.141.262,19 eura

Aktivni sudski postupci Proračunskih korisnika:
Vatrogasna postrojba Grada Ploča: 
1. Pr-110/21 (tužitelj J.Begović)
2. Pr-46/23 (tužitelj Ž.Jerković)











